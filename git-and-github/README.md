# Запознаване с Git и GitHub.

Първото и най-важно нещо е да направим разликата между двете:

* `git` е инструмент, с който може да пазим различни версии на нашия код. Той помага за разработката и е универсално-приложим. `git` работи локално и няма нужда от централизиран сървър.
* `GitHub` е централизиран сървър, на който може да си качите вашето локално `git` хранилище и да го дадете на някой друг да го види.

Като за този курс, нашата препоръка е следната - използвайте този инструмент - https://windows.github.com/ - хубав е и се използва лесно.

## Запознаване с Git и GitHub

В интернет има море от материали, в които е описано какво представлява Git.

Ние препоръчваме:

* [Тези 4 видеа](http://git-scm.com/videos)
* [Книгата ProGit в първите и 2 глави](http://git-scm.com/book/en/v2)
* [Glossary на термините, използвани в Git и GitHub](https://help.github.com/articles/github-glossary/)


## Как да си качите кода от курса във вашия GitHub акаунт.

Препоръчваме спазването на следните стъпки:

1. Направете си акаунт в GitHub.
2. Изтеглете си GitHub for Windows приложението и се логнете в него.
3. Създайте ново repository в приложението. Навярно то ще се създаде в `Documents\Името-на–Приложението`. Кръстете го подобаващо, с хубаво име.
4. Git ще създаде два файла и ще направи commit за вас - `.gitignore` и `.gitattributes`. Не се притеснявайте, всичко е наред.
5. Отворете мястото на вашия компютър, в което сте писали кода по време на курса.
6. Отворете и създадената папка в `Documents`, където стои вашето новосъздадено repository.
7. Копирайте кода от там, където сте го писали, в мястото, където е вашето хранилище. Всичко.
8. Отидете в GitHub for Windows – там трябва да пише **uncommited changes** - цъкнете го и въведете съобщение за новата версия, която ще направите.
9. След това, в горния десен ъгъл трябва да има бутон **Publish Repository**. Това ще качи вашето локално repository във вашия GitHub акаунт. Изчакайте.
10. Отворете си GitHub акаунта, навигирайте до repositories и вижте новосъздаденото repository. То трябва да носи името на папката, в която сте създадали локалното git repository.
11. Влезе в цикъл на работа. Променяте кода (задължително променяте кода в папката на локалното git repository), commit-вате новите промени, след което **sync-вате** това с GitHub.
12. Profit!

